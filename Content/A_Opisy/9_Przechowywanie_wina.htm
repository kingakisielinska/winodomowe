<!DOCTYPE html>
<html xmlns:MadCap="http://www.madcapsoftware.com/Schemas/MadCap.xsd" lang="en-us" xml:lang="en-us" data-mc-search-type="Stem" data-mc-help-system-file-name="Default.xml" data-mc-path-to-help-system="../../" data-mc-target-type="WebHelp2" data-mc-runtime-file-type="Topic" data-mc-preload-images="false" data-mc-in-preview-mode="false" data-mc-toc-path="Strona_tytulowa">
    <head>
        <meta name="viewport" content="width=device-width, initial-scale=1.0" />
        <meta charset="utf-8" />
        <meta http-equiv="X-UA-Compatible" content="IE=edge" />
        <meta http-equiv="Content-Type" content="text/html; charset=utf-8" />
        <link href="../../Skins/Default/Stylesheets/Slideshow.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/TextEffects.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Topic.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Components/Styles.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Components/Tablet.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Components/Mobile.css" rel="stylesheet" type="text/css" data-mc-generated="True" /><title>Przechowywanie wina</title>
        <script src="../../Resources/Scripts/jquery.min.js" type="text/javascript">
        </script>
        <script src="../../Resources/Scripts/require.min.js" type="text/javascript" defer="defer">
        </script>
        <script src="../../Resources/Scripts/require.config.js" type="text/javascript" defer="defer">
        </script>
        <script src="../../Resources/Scripts/foundation.min.js" type="text/javascript" defer="defer">
        </script>
        <script src="../../Resources/Scripts/plugins.min.js" type="text/javascript" defer="defer">
        </script>
        <script src="../../Resources/Scripts/MadCapAll.js" type="text/javascript" defer="defer">
        </script>
    </head>
    <body>
        <h1>Przechowywanie wina</h1>
        <p>
            <img src="../_Obrazki/przechowywanie.jpg" />
        </p>
        <p>Każdy miłośnik wina marzy o własnej piwniczce z winami. Nie wierzę, że widząc na zdjęciu sklepione, przepastne piwnice zapełnione beczkami i stojakami z winami, nie wzdychasz z zazdrości i nie sprawdzasz w internecie cen tanich lotów w okolice Bordeaux albo Toskanii. A potem nieśmiało zerkasz na swój winny magazyn i zastanawiasz się, czy aby na pewno Twoje wina są w odpowiedni sposób przechowywane. O czym warto pamiętać?</p>
        <p>Najważniejsza zasada, którą musisz zapamiętać: tylko 1% win dostępnych na rynku można przechowywać latami, ponad 90% butelek należy spożyć w przeciągu roku. Jasne, że warto zostawić sobie ciekawsze wino na wyjątkowe okazje, ale niech to będą wydarzenia w najbliższej przyszłości, a nie 18 urodziny wnuczki, której jeszcze nie masz.</p>
        <p>Wina przechowujemy w pozycji poziomej, dzięki temu korek ma przez cały czas kontakt z trunkiem, a to zapobiega jego wysychaniu. Wysuszony korek nie chroni wina przed niebezpieczną w tym przypadku obecnością tlenu w butelce, a ten powoduje wady wina, czyli pozbawia je walorów smakowych i zapachowych.</p>
        <p>Tylko stała temperatura przechowywania wina chroni je przed zepsuciem. Najlepiej trzymać je w zaciemnionej, chłodnej piwniczce. Ponieważ jednak niewielu z nas dysponuje filmowymi chateux na wyłączność, warto znaleźć inne, skuteczne rozwiązanie. Dobrze jest zaopatrzyć się w chłodziarkę do wina. Zapewnia ona stałą temperaturę, ogranicza dostęp światła, a butelki znajdują się w niej w poziomej pozycji. Innym rozwiązaniem jest zakup stojaka na wina, który umieścisz w odpowiednim miejscu w mieszkaniu – unikaj bezpośredniej obecności kaloryferów, piekarnika i przeciągów! Najgorsza możliwa lokalizacja to kuchnia – uwierz, nie ma drugiego miejsca w Twoim domu, w którym temperatura zmieniałaby się tak często.</p>
        <p>Dla wina maksymalna temperatura przechowywania to 21 stopni Celsjusza, powyżej tej granicy wino zaczyna się psuć, a następnie w okolicy 28 stopni „gotować”, traci aromaty i smak! Minusowe temperatury również negatywnie wpływają na walory wina. Najbardziej optymalna temperatura przechowywania wina to 10–14 stopni, zapewnia dobrą i stałą jakość wina, a przy tym przed podaniem łatwo przygotować je do spożycia – odpowiednio ochłodzić lub poczekać, aż nieco się ogrzeje.</p>
        <p>&#160;</p>
        <p>
            <img src="../_Obrazki/przechowywanie2_334x251.jpg" style="width: 334;height: 251;" />
        </p>
        <p>Przechowując wino, unikaj bezpośredniego kontaktu z silnym światłem (zarówno sztucznym, jak i naturalnym!). Światło niepotrzebnie nagrzewa wino, może powodować uwolnienie się nieprzyjemnych smaków, a dodatkowo sztucznie przyspiesza proces starzenia wina, który wcale nie jest pożądany. Pamiętaj o tym w domu, ale i w sklepie – często w dyskontach czy marketach na półce stoją wyeksponowane butelki wina, a za nimi w ciemnym kartonie leżą pozostałe butelki. Zawsze sięgaj po te drugie!</p>
        <p>Postaraj się przechowywać wino w spokojnym, cichym miejscu. Wszelkiego rodzaju wstrząsy i wibracje mogą zniszczyć strukturę wina.</p>
        <p>Czasami musisz przechować otwarte wino. Taką butelkę należy zawsze chować do lodówki i koniecznie jak najszczelniej ją zamknąć. Najprostszym, ale nie najlepszym rozwiązaniem jest ponowne włożenie do szyjki butelki korka. Dużo lepszym pomysłem będzie jednak zaopatrzenie się w pompkę próżniową – wypompowuje ona powietrze z pustej przestrzeni butelki, a specjalny gumowy korek uniemożliwia ponowne dostanie się tlenu do jej wnętrza. Tak zabezpieczone wino możesz przechowywać w lodówce przez kilka dni, ale nie dłużej niż tydzień.</p>
        <p>&#160;</p>
        <p>Bibliografia:</p>
        <p><a href="https://aniastarmach.pl/artykul/jak-przechowywac-wino/">https://aniastarmach.pl/artykul/jak-przechowywac-wino/</a>
        </p>
    </body>
</html>